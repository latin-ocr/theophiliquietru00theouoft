150 THEOPHILI LIBER 11.

exterius rotundum. Deinde ordinabis duo signa parvula ex-
terius in utraque utriusque ligni fronte, secundum quod volu-
eris calamum latum esse in medio, accipiensque filum lineum
retortum et gracile, madefac illud in rubeo colore, disjunctis-
que lignis, super unam partem interius appone ipsum filum, a
signo quod incidisti superius, usque ad signum inferius, ita ut
firmiter extendatur, et adjungens illi alterum lignum fortiter
comprime, ita ut cum separaveris color in utrisque partibus
appareat. Ejectumque filum et rursum colore madidum
affige in alterum signum, iterumque super pone aliud lignum
et comprime. Cumque in utrisque partibus color apparuerit,
incide cultello calamum, quam latum et profundum volueris,
sic tamen ut incisura finem non pertranseat, sed superius, ubi
infundi debet, foramen habeat. Quo facto ligna conjunge,
ligans cum corrigia a summo usque deorsum, et tenens cum
ligno infunde plumbum, solutaque corrigia eice calamum.
Rursumque ligans et infundens, hoc tam diu facies, donec
ustura usque ad finem incisurae perveniat ; sicque postea
leviter, quoties et quantum volueris infundere poteris. Cum-
que tibi sufficere calamos videris, incide lignum duobus di-
gitis latum et tam spissum sicut calamus est interius, dividens
illud in medio ita, ut in una fronte integrum sit et in altera
incisum ubi calamus inferatur. Quem impositum incide cum
cultello ex utraque parte, et plana et rade sicut placuerit.

CAPUT xxvii

DE CONJUNGENDIS ΕΤ CONSOLIDANDIS FENESTRIS.

HIS ita compositis accipe stagnum purum et commisce
ei quintam partem plumbi, et funde in supradicto

ferro sive ligno quot calamos volueris cum quibus opus tuum
solidabis. Habeas quoque clavos quadraginta longitudine
vunius digiti, qui sint in uno capite graciles et rotundi, in

