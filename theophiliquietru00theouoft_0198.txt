128 THEOPHILI mmm 11.

lignum aequale‚ aperiensque in ea parte qua fissum est, dila-
tabis et cum forcipe secundum libitum aequabis. Cumque
omnino aequatum fuerit, mox ejiciens inde mitte in furnum
refrigerii modice calefactum, sic ut non jaceat, sed stet ad
parietem ejus tabula, juxta quam statues et aliam pari modo
aequatam, ac tertiam et reliquas omnes. Quae cum frigidae
fuerint, utere eis in componendis fenestris findendo particu-
latim qualiter volueris.

CAPUT X.

QUOMODO FIANT VASA DE VITRO.

VASA vero facturus compone vitrum ordine quo supra, et
cum sufflaveris secundum quantitatem quam volueris,
non facies foramen in fundo sicut superius, sed integrum ita
separabis a fistula cum ligno aquae intincto, quam fistulam
mox calefactam adhaerere facies in ipso fundo. Elevans vero
vas, calefacies in flamma, et cum ligno rotundo dilatabis fora-
men illud unde fistulam¹ secundum libitus tuos, amplifica-
bisque circa fistulam fundum ut inferius cavum sit. Quod si
volueris ansas in eo facere, quibus possit pendere, accipe
gracile ferrum, et mittens illud summotenus in vas vitri, cum ei
modicum adhaeserit, auferens pone super vas, in quo loco
placuerit, et cum adhaeserit, calefacies ut firmiter haereat.
Fac ex his ansis quod velis, interim tenens vas juxta flam-
mam ut calidum sit nec tamen liquescat. Aufer etiam
modicum vitri a furno ita ut filum post se trahat, et adponens
vasi iu quo loco volueris, circumvolve juxta flammam ut
adhaereat. Quo facto secundum consuetudinem amovebis
fistulam, mittens vas in furnum refrigerii ; atque hoc modo
operaberis, quantum velis.

¹ “separasti,'’ 0. Guaelpher.

 

