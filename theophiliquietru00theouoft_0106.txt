36 THEOPHILI mmm 1.

CAPUT XXX.

DE MOLENDO AURO IN LIBRIS, ΕΤ DE FUNDENDO MOLENDINO.

CUM pertraxeris imagines vel litteras in libris, tolle aurum
purum et lima illud minutissime in mundissima pelvi,
sive baccina, sicque lavabis illud cum pincello in concha tes-
tudinis vel conchilii, quae de aqua tollitur. Deinde habeas
molendinum cum pistillo suo, utraque fusilia ex metallo
cupri et stagni ita commixto, ut tres partes sint cupri puri
et quarta stagni puri a plumbo. His ita compositis fun-
datur molendinum ad similitudinem mortarioli‚ et pistillum
ejus circa ferrum quasi nodus, ita ut ferrum inde procedat
grossitudine unius digiti, et longitudine modice amplius pedis
dimidii 3 cujus ferri tertia pars infigatur ligno diligenter tor-
nato ad longitudinem quasi unius ulnae, et rectissime forato,
in cujus inferiori parte tamen a fine longitudine quatuor digi-
torum, sit rotula sive lignea sive plumbea tornatilis, et in
media parte superiori figatur corrigia qua trahi et volvendo
retrahi possit. Posthaec mittatur ipsum molendinum in fora-
men super scamnum ad hoc aptatum inter duas columnellas
ligneas in ipso scamno firmiter fixas, super quas sit aliud
lignum eis insertum, quod* possit ejici et reponi, in cujus medio
inferius sit foramen in quo volvatur pistillum molendini.
His ita dispositis mittatur aurum diligenter purgatum in mo-
lendinum, addita modica aqua, et imposito pistillo atque
superiori ligno coaptato trahatur corrigia et revolvi permittatur,
rursumque trahatur et iterum revolvatur, sicque fiat per duas
vel per tres horas. *Tunc superius lignum ejiciatur, et pistil-
lum in eadem aqua cum pincello lavetur. Deinde molendinum
elevetur, et. aurum cum aqua usque ad fundum cum pincello
moveatur et modice teneatur, donec quod grossius est resideat3
moxque aqua in mundissimam baccinam effundatur, et quic-
quid auri cum aqua exierit, molitum est. Rursumque im-
posita aqua, repositisque pistillo et sursum lignO, iterum

 

