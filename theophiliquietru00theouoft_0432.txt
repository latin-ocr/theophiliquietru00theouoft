362 'rnnopmm LIBER 111.

pone cuprum ordinatim absque stagno, atque intermisce car-
bones adjiciens abundanter superius, interjectisque ignitis car-
bonibus fac ut folles incipiant flare, primo mediocriter, deinde
magis ac magis. Cumque videris flammam viridem ascendere,
jam incipit cuprum liquescere, moxque super ponens carbones
abundanter, recurre ad fornacem formae, et a superiori incipe
longis forcipibus lapides evellere et foras projicere. Hoc
opus in hoc loco non quaerit pigros operarios, sed agiles atque
studiosos, ne cujusquam incuria, vel forma frangatur, vel quis
alium impediat aut laedat, sive ad iracundiam provocet, quod
omnino cavendum est. Ejectis vero omnino lapidibus et igne
denuo certatim reponatur terra, ut fossa omnis circa formam
diligenter repleatur, et sint qui semper circumeant cum lignis
obtusis, mediocriter impingendo et pedibus fortiter calcando,
ut terra quae inponitur formam premat, ne cum pondus aeris
infunditur ullomodo frangi possit.

Repleta igitur hoc modo fossa usque ad summum, recurre ad
cacabos, et ligno longo et torrido commove cuprum, et si sense-
ris omnino liquefactum inpone stagnum, rursumque commove
diligenter ut bene commisceatur, fractaque fornace in circuitu
induce duo ligna fortia et longa in aures cacabi, adhibitisque
viris strenuis et in hac arte peritis, fac eum levari cum omni dili-
gentia et ad formam deferri, ejectisque carbonibus et favillis at-
que imposito collatorio panno fac morose infundi. Interim cuba
juxta os formae auditu diligenter considerans qualiter eo intro
procedat; et si senseris quasi leve murmur tonitru, dic ut mo-
dice teneant, rursumque infundant; sicque interdum tenendo
et iterum infundendo fiat ut aes aequaliter resideat, donec
evacuetur cacabus ille. Quo amoto, mox alter delatus in
eodem loco statuatur, fiat de eo sicut ex priori, et pari modo
de tertio donec aes in infusorio videatur. Nec statim cacabus

 

