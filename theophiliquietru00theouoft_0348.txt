278 THEOPHILI LIBER 111.

foramen in medio appareat per quod possit sufflari, ut calor
superius et inferius aequalis sit. Cumque videris solidaturam
circumfluere, et quasi tertio inundare, asperge diligenter mo-
dica aqua, et eiciens lava et sicca, rursumque simili modo
solida, et tamdiu donec firmissime adhaereat. Conversumque

vas in alteram partem, parem auriculam eodem modo con-
junge et solida.

CAPUT LIV.

DE ELECTRO.

UO facto tolle partem auri tenuem et conjunge ad oram
vasis superiorem, atque metire ab una auricula usque ad
alteram 3 quae pars¹ latitudinis sit, quanta est grossitudo
lapidum, quos imponere volueris3 et collocans eos in suo
ordine, sic dispone; in primis stet unus lapis quatuor mar-
garitis in angulis positis, deinde electrum, juxta quod lapis
cum margaritis, rursumque electrum, sicque ordinabis ut juxta
auriculas semper lapides stent, quorum domunculas et campos,
easque domunculas, in quibus electrum ponendum est, com-
pones et solidabis ordine quo supra. Et in altera parte vasis
similiter facies. Si vero volueris in medio ventris gemmas et
margaritas ponere, eodem modo facies. Quo facto conjunges
eas et solidabis sicut auriculas. Post haec in omnibus domun-
culis, in quibus electra ponenda sunt, coaptabis singulas
partes auri tenues, conjunctasque diligenter eicies, atque cum
mensura et regula incides corrigiolam auri quod aliquantulum
sit spissius, et complicabis eas circa oram unius cujusque
partis dupliciter, ita ut inter ipsas corrigiunculas subtile
spatium sit in circuitu, quod spatium vocatur limbus electri.
Deinde eadem mensura atque regula incides corrigiolas om-
nino subtilissimi auri, in quibus subtili forcipe complicabis et

¹ “tantae‚” in cod. Gualpk.

