244 THEOPHILI LIBER 111.

CAPUT XXXIII.

DE COQUENDO AURO .

TOLLE aurum qualecunque sit, et percute¹ donec tenues
laminae fiant, latitudine trium digitorum et longitudine
quantum possis. Deinde incide partes ut aeque longae et
latae sint, et conjunge eas pariter atque perfora per omnia
cum rasorio ferro tenui. Postea accipe duas testas 011ae igne
probatas tantae magnitudinis ut aurum in eis possit jacere, et
frange tegulam minutatim, sive argillam fornacis arsam et
rubicundam, comminutam pondera in duas partes aequa-
leS, et adde ei tertiam partem salis eodem pondere, quae
modice aspersa cum urina commisceatur ita, ut non adhae-
reant sibi, sed vix madida sint, et mitte inde pamm super
unam testam juxta latitudinem auri, deinde ipsius auri unam
partem, rursumque confectionem, et iterum aurum quod
semper confectione ita cooperiatur, ne aurum auro tangatur,
sicque imple testam usque ad summum, et desuper cooperi
cum altera testa, quas diligenter circumlinies argilla mixta et
macerata, ponesque ad ignem, ut siccetur. Interim compone
furnum ex lapidibus et argilla, altitudine duorum pedum, et
latitudine pedis et dimidii, inferius latum, superius vero
strictum, ubi foramen sit in medio, in quo eminebunt tres
lapides longiores et duri, qui possint flammam diu sustinere,
super quos pones testas cum auro, et cooperies aliis testis
abundanter. Deinde ⁴suppone ignem et ligna, et cave ne
deficiat ignis copiosus per spatium diei ac noctis. Mane vero
eiciens aurum, rursum funde, percute et impone furno sicut
prius. Iterum autem post diem noctem aufer, et admiscens ei
modicum cupri, funde sicut prius, et repone super furuum.
Cumque tertio deposueris, lava diligenter et sicca; sicque
ponderans vide quantum desit, deinde complica et serva.

