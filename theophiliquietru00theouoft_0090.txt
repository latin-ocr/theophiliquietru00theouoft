20 'rnssopmm Lmen 1.

addito modico nigro et succo. Quo colore pinguntur etiam
terra et montes. Fiunt etiam terra et montes ex viridi et albo
sine succo, ita ut interius sit pallidum, exterius trahat umbras
mixtas cum modico nigro. Omnes colores, qui aliis suppo-
nuntur in muro, calce misceantur propter firmitatem. Sub
lazur et manisc et sub viridi ponatur veneda; sub cenobrio
rubeum 3 sub ogra et folio iidem colores calce mixti.

 

CAPUT XVII.

DE TABULIS ALTARIUM ΕΤ OSTIORUM, ET GLUTINE CASEI.

ABULAE altarium sive ostiorum primum particulatim

conjungantur junctorio instrumento, quo utuntur doliarii
sive tornarii. Deinde componantur glutine casei, quod hoc
modo fit. Caseus mollis minutatim incidatur et aqua calida
in mortariolo cum pila tamdiu lavetur, donec ¹ multotiens in-
fusa pura inde exeat. Deinde idem caseus attenuatus manu
mittatur in frigidam aquam donec indurescat. Post haec
teratur minutissime super ligneam tabulam aequalem cum
altero ligno, sicque rursum mittatur in mortarium et cum
pila diligenter tundatur addita aqua cum viva calce mixta,
donec sic spissum fiat, ut sunt feces. Hoc glutine tabulae
altarum conpaginatae, postquam siccantur, ita sibi adhaerent, ut
nec humore nec calore disjungi possint. Postmodum aequari
debent planatorio ferro, quod curvum et interius acutum
habet duo manubria, ut ex utraque manu trahatur, unde
raduntur ostia, et scuta, donec omnino fiant plana. Inde
cooperiantur crudo corio equi, vel asini, quod aqua madefac-
tum, statim ut pili fuerint erasi, aqua aliquantum extor—
queatur, et ita humidum cum glutine casei superponatur.

¹ aqua, in caeteris omnibus MSS. additur.

