378 THEoPfflm LIBER 111.

terius in longitudine, et rursum dupliciter in latitudine. Quo
facto, cum parvulo forcipe frica particulas argenti sicut vo-
lueris et superpone, atque cum eodem forcipe frica sum-
mitates argenti ut adhereant. Cumque totum operaveris‚
denuo pone super prunas ardentes donec rursum nigrum
fiat, atque elevans forcipe, cum longo ferro ex calibe valde
aequali et manubrio infixo diligenter polies, suppositumque
prunis, iterum calefaties rursumque cum eodem ferro fortiter
polies. Quod si volueris illud per partes aut ex toto deau-
rare, in tua sit potestate. Hoc modo fraena et cetera instru-
menta equestria vel quodcunque in ferro volueris incide modo
quo superius, sed profundius, habeasque fila ex argento sub-
tilissima atque ex auro, formaris tibi inde brevissimos floscu-
los et circulos, sive aliud quodcunque libuerit, et cum gracili
forcipe super ferrum qualiter volueris pone, atque cum brevi
malleo leniter percute ut adhaereat; sitque semper unus flos-
culus aureus alter argenteus. Impleto autem taliter spacio
ferri totius, pone super prunas donec nigrescat, atque cum
mediocri malleo percute diligenter, donec ubicunque ferrum
apparet incisurae illae aequales fiant, et sic opus illud videatur
quasi nigellum sit. Si vero in cultellis sive in aliis ferris lit-
teras habere volueris, cum fossorio ferro fode eas inprimis,
deinde facto filo argenteo grosso, forma cum gracili forcipe
litteras, et inpone eas fossuris illis, percutiensque superius
cum malleo imple eas. Hoc modo etiam flosculos et circulos
facere potes in ferro, et cum filis ex cupro et auricalco imple.
Si quid vero hujus operis vetustate seu negligentia fractum
fuerit, si argentum quod est volueris acquirere, mitte illud
in ignem donec candeat, tenensque sinistra manu cum for-
cipe, dextera longum· plumbum frica super omnia loca ubi
argentum apparet, et mox liquescente plumbo ipsum liquescit,
et ei commiscetur3 sicque plumbum comburitur et argentum
acquiritur.

 

