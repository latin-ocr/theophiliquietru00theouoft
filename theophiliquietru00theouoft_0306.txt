236 THEOPHILI mmm 111.

costas si volueris cum nigello parare, hoc procura ut argen-
tum spissius sit, et sic age ut una costa deauretur et altera
denigretur, quas semper oportet pares esse. Quas cum
percusseris, lima aequaliter et rade, etin illis quas deni-
grare vis, pertrahe graeca folia et fode grosso tractu, cam-

posque eorum fodies gracilibus circulis et subtili opere, deinde
compone nigellum hoc modo.

CAPUT XXVIII.

DE NIGELLO.

CCIPE argentum purum, et aequo pondere divide in
duo, addens ei tertiam partem cupri puri. Quas tres
partes, cum miseris in fusile vasculum, pondera tantum
plumbi, quantum appendit medietas ipsius cupri, quod arâ€”
gento miscuisti, acceptumque sulphur croceum frange minu-
tatim, et mitte plumbum et partem ipsius sulphuris super
vasculum cupreum, ac reliquum sulphuris mitte in aliud vas
fusile. Cumque liquefeceris argentum cum cupro, move pari-
ter cum carbone, statimque infunde ei plumbum et sulphur ex
cupreo vasculo, et rursum commisce cum carbone fortiter, et
cum festinatione funde in aliud vas fusile super sulphur quod
in eo miseras, moxque deposito vasculo, cum quo fuderas,
accipe illud in quod fudisti, et mitte in ignem donec liquefiat,
iterumque commovens funde in ferrum infusorium. Quod
prius quam frigescat, percute modicum, et calefac parum,
rursumque percute, sicque facies donec omnino adtenuetur.
Natura enim nigelli talis est, ut si frigidum percutitur, statim
frangitur et resilit, nec debet sic calefieri, ut rubescat, quia
statim liquescit et fluit in cineres. Adtenuatum vero nigellum
mitte in vasculum profundum et spissum, et superfundens
aquam, confringe cum malleo rotundo, donec minutissimum

