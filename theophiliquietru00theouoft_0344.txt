274 THEOPHILI LIBER 111.

ore, donec videas ipsam solidaturam ita circumquaque dis-
currere, quasi aqua perfundatur. Et mox, asperges aqua
modice atque eicies, et diligenter lavabis, rursumque super
linies solidaturam, ac sicut prius solidabis, donec omnia fila
firmiter stent.

CAPUT LIII.

DE IMPONENDIS GEMMIS ΕΤ MARGARITIS.

POST haec incide per particulas quasi corrigias ita, ut una—
quaeque corrigia habeat filum unum, quas statim com-
plicabis et facies inde domunculas, quibus lapides claudantur,
minores et majores, ad mensuram uniuscujusque, ordinabis—
que eas in suis locis. Habebis quoque farinam de similagine
frumenti sive siliginis, quam miscebis aqua in parvulo vasculo,
et pones super carbones, ut parum calefiat 3 in quam tingues
modice domunculas illas, unamquamque singulariter in in-
feriore parte sicque stabilies in suo loco. Omnibus vero sta-
bilitis pone super carbones partem auri super quam stabilisti,
donec exsiccetur humor farinae, et mox adhaerebunt. Tolle quo·
que fila subtilia, et percute ea modice super incudem, ita ut ali-
quantulum tenua sint, et tamen grana superius et inferius non
procedant vel perdant formam suam inde complicabis floscu-
los majores et minores, unde implebis campos omnes inter
domunculas3 quos cum formaveris subtili forcipe, intinges
eos in humida farina, sicque collocabis unamquamque in suo
loco. Quo sacto pone super carbones, ut siccetur, statim
que superlinies solidaturam, et solidabis sicut superius. Hoc
modo utrisque partibus unius auriculae solidatis ac firmatis,
conjunge eas et interpone eis fundum, in circuitu ejus juxta
oram interiorem, videlicet unam tenuem partem auri, quae sit
sicut festuca, et aequalis per omnia. Quam partem cum inter ’
illas duas junxeris, complica tres particulas ferri tenues, et fac

