146 THEOPHILI mmm 11.

obstrues os fornacis diligenter, ac superius foramen per quod
fumus exibat, usque dum per se refrigeret. Ad hoc valet
calx et cinis super tabulam, ut servet vitrum, ne super nudum
a calore confringatur. Ejecto autem vitro proba, sipossis
cum ungue tuo colorem erodere ; si non, sufficit ei, sin autem,
iterum repone. Tali modo partibus omnibus coctis, repone
super tabulam singulas in suo loco; deinde funde calamos ex
puro plumbo hoc modo.

CAPUT XXIV.

DE FERRI S INFUSORIIS.

AC tibi duos ferros, latitudine digitorum duorum et spis-

situdine unius digiti, longitudineque unius ulnae. Hos
copulabis in una summitate in modum cardinum ut sibi ad-
haereant, et uno clavo firmentur, ita ut possint claudi et
aperiri, et in altero capite aliquantulum latiores et tenuiores
ita, ut cum clauduntur, sit quasi initium foraminis interius, et
exteriores costae aequaliter procedant3 sicque conjunges eos
cum lima, ut nihil luminis inter eos perspicere possis. Post
haec separabis eos ab invicem, acceptaque regula tua facies in
medio unius partis duas lineas, et e contra in medio alterius
duas, a summo usque deorsum parva latitudine, et fodies eos
ferro fossorio, quo candelabra fodiuntur, quam profunde
volueris, et rade interius inter duas regulas modicum in utro-
que ferro, ut cum plumbum in eis fuderis, una pars fiat. 'Os
vero, in quod funditur, ita ordinabis, ut una pars ferri jungatur
in alteram, ne 'possit in fundendo vacillare.

