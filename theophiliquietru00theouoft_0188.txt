INCIPIT LIBER SECUNDUS.

CAPUT I.

DE CONSTRUCTIONE FURNI AD OPERANDUM VITRUM.

SI sederit in animo ut vitrum componas, primum incide
ligna faginea multa et exsicca ea. Deinde combure ea
pariter in loco mundo, et cineres diligenter colligenS, cave
ne quicquam terrae commisceas. Postmodum compone fiir-
num ex lapidibus et argilla, longitudine pedum xv et latitu-
dine Î§, in hunc modum.

Primum pone fundamentum in utroque longitudinis latere
spissitudine unius pedis, faciens larem in medio firmam et
aequalem, lapidibus et argilla, dividens eum inter tres partes
aequales, ut duae per se sint, et tertia per se divisa, muro in
latitudine posito. Deinde fac foramen in utraque fronte lati-
tudinis, per quod possint ligna et ignis imponi, et aedificans
murum in circuitu usque ad latitudinem quatuor pedum, fac
iterum larem firmam et aequalem per omnia, et sine murum
divisionis aliquantulum ascendere. Post quae fac in majori
spatio quatuor foramina in uno latere longitudinis, et quatuor
in altero per medium laris, in quibus ponantur vasa operis,
duoque foramina in medio per quae flamma possit ascendere,
et aedificans murum in circuitu, fac duas fenestras quadras in
longitudine et latitudine unius palmae, in utroque latere contra
foramina unam, per quas vasa imponantur et ejiciantur cum
his, quae in illis mittuntur. Fac etiam in minori spatio fora-
men per medium laris juxta parietem medium, et fenestram
ad mensuram palmi juxta parietem frontis exteriorem, per
quam possit imponi et assumi quod necessarium est operi.

