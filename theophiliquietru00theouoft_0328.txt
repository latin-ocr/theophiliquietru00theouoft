258 THEOPHILI LIBER 111.

nigellum cum saliva madefactum diligenter ac aequaliter per
omnia, donec tractus omnes aperte videantur et omnino
aequum. sit. Habeas etiam lignum de arbore tilia, grossitu-
dine et longitudine minimi digiti, siccum et aequaliter incisum;
super quod pones pulverem illum humidum, qui procedit de
lapide et saliva in fricando, et cum ipso ligno ac eodem pul—
vere diutissime fricabis nigellum, et leviter semperque adde
salivam ut humidum sit, donec lucidum fiat per omnia. De-
inde tolle sepum de foramine auricula tuae, et cum exterseris
nigellum lineo panno subtili, per omnia linies, et cum corio
hyrcino, sive cervino leniter fricabiS, donec omnino clarum
fiat.

CAPUT XLII.

DE ORNATU VASIS CALICIS.

ALI modo auriculis pleniter perfectis, accipe vas calicis,

cujus costas superius denigrasti dimidias, et illas, quas
inter has absque nigello reliquisti, lima aequaliter et rade, ac
pertrahe in eis opus quodcunque volueris, sic tamen ut ali-
quantulum discrepet ab omni opere nigelli, atque cum fos-
sorio ferro gracili subtiliter fode. Post haec deaurabis eas,
totumque vas interius et exterius excepto nigello, et polies
atque colorabis sicut auriculas. Deinde cooperies et circum-
ligabis rotundam incudem eum pergameno aequali, super quam
pones vas, quod teneat puer ante te sedens utrisque manibus,
coaptans unamquamque costam incudi aequaliter, secundum
quod ei jusseris. Interim tolle ferrum gracile, quod foramen
habet in cuspide, cujus percussura subtilissimum circulum
fac, et cum illo implebis omnes campos in deauratis costis,
desuper cum malleo leniter percutiendo, et opere punctorio
unumquemque circulum alteri ordinatim conjungendo. Quo
expleto mitte vas super carbones, donec illae percussurae in-

 

 

