286' THEOPHILI LIBER 111.

quae cauda habebit in summitate caput leonis fusile et decen-
tissime sculptum, quod caput tenebit pelviculam in ore suo.
Habebit etiam in altera summitate caput simili modo sculptum,
in cujus ore pendebit anulus, per inserto digito portari possit.
Reliqua vero cauda inter duo capita decorari debet nigello per
loca, et per loca opere fusili et punctorio et litteris versuum
exarari in suo loco. Pelvicula vero quae in summitate est, in
medio fundo perforari debet, latitudine duorum digitorum in
rotunditate, subtilissimis foraminibus per quae colari debet
vinum et aqua in calicem ponenda, per quam¹ sacramentum
Dominici sanguinis conficitur.

CAPUT LVIII.

DE AMPULLA.

I vero volueris ampullam componere ad fundendum vinum,
percute argentum eodem modo, quo percutitur nodus
pedis in calice, excepto quod venter ampullae multo latior debet
formari, et collum ejus su'per incudem longam et gracilem
malleo corneo et mediocri ferreo debet constringi. Interdum
etiam ipsa ampulla, cum coeperit formari, impleatur cera et
malleo mediocri ferreo leniter percutiatur, ut ei rotunditas ven-
tris et effigies colli decentius et aequalius aptetur. Sicque
ejecta cera super carbones iterum recoquatur, et denuo cera
imponatur, ac sicut prius percutiatur, donec omnino formetur.
Quo facto si volueris in ipsa ampulla imagines aut bestias sive
flores opere ductili facere, compone in primis confectionem
ex pice et cera et tegula.

¹ Codex Guelpk„ “ quae,’' habet ; i. e. vinum et aqua.

