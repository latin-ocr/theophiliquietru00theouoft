292 'runopmm mmm 111.

Paradysi humana specie cum suis amphoris, quibus effundatur
quasi species fluentis aquae. In angulis vero, quibus con-
junguntur circuli, figantur capita leonum sive facies hominum
de quibus supra diximus, ita ut inferiori parte adhaereant
facies in quibus firmentur catenae, et in superiori capilli vel
comae, per quas transeant ipsae catenae. Quod si pes cum
ipsa inferiori parte nequeat percuti, fiat singulariter sive
ductili sive fusili opere, et imponatur cum solidatura argento
et cupro mixta, de qua supra diximus. Lylium vero cui
anulus imponendus est, et cui catenae superius infigendae sunt,
fiat similiter ductili sive fusili opere, in quo formentur flores
aut aviculae sive bestiolae secundum qualitatem inferioris
operis. Hoc turibulum si fuerit argenteum aut cupreum,
poterit deaurari ordine quo supra. Quod si quis voluerit
laborem apponere, ut turibulum pretiosioris operis componat,
similitudinem civitatis, quam vidit propheta in monte, hoc
modo exprimere poterit.

CAPUT LXI.

DE THURIBULO FUSILI.

OLLE argillam non commixtam et bene maceratam, et fac

siccare ad solem, siccatamque comminue et diligenter
cribra. Cribratamque aqua commisce et fortiter macera, et
exinde compone tibi duas massas, ad magnitudinem quam vis
habere turibulum, unam inferiorem, et alteram superiorem
quae ¹latior erit; quae massae vocantur nuclei. Quos statim
perforabis ligno in longitudine in quatuor costis aequaliter in-
ciso, sicque siccabis ad solem. Post haec transduces eis
ferrum, quod dicitur tornatile, longum et mediocriter gracile,
quod sit in una summitate grossius in quatuor costis aequa-
liter pemussum, ac magis magisque gracile deductim usque
in finem, in cujus grossiori parte inponatur aliud ferrum-

¹ “altior ’¹ in Cod. Guelph.

 

 

