358 ΤΗΕΟΡΗΙΜ LIBER 111.

desuper, et cooperi argilla. Dumque tertio argilla per om-
nia fuerit siccata, circumpone ferreos circulos tam dense, ut
non plus inter duos circulos quam latitudo manus, quibus cir-
culis duas argillas superpone. Quibus siccatis converte ipsam
formam in latus, et in interiori argilla, incide fossam magnam
in circuitu et in profundo, ut non remaneat spissior uno pede,
quia si integra esset forma interius, prae nimio pondere non
possit levari, ne prae spissitudine transcoqui.

Deinde fac foveam in loco ubi volueris ipsam formam subin-
trare ad recoquendum, profundam secundum altitudinem ejus
in latitudine, et cum lapidibus atque argilla fac in similitudinem
fundamenti, pedem fortem, supra quem forma stabit altitudine
unius pedis, ita ut in medio ultra indirectum remaneat, spatium
quasi via, pede et dimidio lata, in qua ardeat ignis sub forma.
Quo facto confige quatuor ligna sursum procedentia usque ad
aequalitatem terrae, juxta ipsum pedem, et statim reple foveam
terra. Statimque deduces ipsam formam et statues eam in
medio lignorum illorum aequaliter et ex una parte, sub ipsa
forma, incipe terram ejicere. Cumque se inclinaverit, fode in
parte altera, donec se rursum illic inclinet, sicque facies ex
utraque parte quousque forma super pedem lapideum aequa-
liter sedeat. Mox ejectis lignis, quae ad hoc solum confixa
fuerint, ut formam recte deducerent, assumptisque lapid-
ibus qui flammam possint sustinere atque argilla fac oram
ex utraque parte ante illud spatium viae, quam in me-
dio pedis reliquisti, atque in circuitu operare fornacem,
spatio dimidii pedis a forma. Cumque operando perve-
neris ad medium formae, purga oram fornacis, et in ora ip-
sius formae ex utraque parte fac unum foramen, per quod
adeps possit effluere, suppositisque vasis, ignem et sicca
ligna adhibe. Et cum calefacta forma coeperit adeps exire,
perfice pede tepentem fornacem usque ad summum formae,
et super os pones operculum ex argilla sive ex ferro. Educto

 

