388 'rnssoPmm Limia 111.

foramen, ita ut dimidius in eo jacere possit, et cum cera con—
firmabis eum in eodem ligno ut adliaereat3 tollensque unuin
malleolum percute leniter in medio nodi in uno loco, donec
foramen parvum facim, sicque in medio percutiendo et in
circuitu diligenter frangendo, cavaturam augebis. Cumque,
sic persistendo, ad meditullium nodi perveneris, converte illum
et in alteram partem fac similiter. Quem cum transforaveris,
percute cuprum longitudine pedis unius et rotundum, ita ut
foramen transire possit, accipiensque sabulum acutum aqua
mixtum, mitte in foramen et cum cupro lima. Cum vero
foramen aliquantum dilataveris, percute aliud cuprum gros-
sius, cum quo similiter limabis ; et si opus fuerit addes cuprum
tertium grossius. Cumque ut volueris foramen ampliaveris,
frange sabuleuni lapidem subtiliter, et hoc imposito cum
cupro novo limabis‘ donec aequale fiat. DeInde tolle plum-
bum pari niodo rotundum, additaque fricatura tegulae, cum
saliva, polies foramen interius, ipsumque nodum sicut supra
exterius. Purissimum christallum rotundissimum formatum
et politum, aquaque vel saliva madefactum et claro soli ad-
hibitum, isca quam tenturam vocant supposita ita, ut splendor
in eam vibret, ignem velocissimum trahit. Quod si chris-
tallum secare volueris, infige quatuor clavos ligneos super
scamnum, inter quos christallum firmiter jaceat, qui clavi sic
stabunt, ut duo superius et duo inferius sic strictim conjun-
gantur, ut serra inter eos trahi vix possit, et in nullam partem
flecti, imponensque serram ferream atque superjaciens sabu-
lum acutum aqua commixtum, fac stare duos qui eam trahant,
quique sabulum cum aqua sine intermissione desuper jaciant.
Hoc tamdiu fiat, donec christallum in duabus partibus divi-
datur, quas superfricabis et polies ut supra. Eodem modo
secantur, fricantur atque poliuntur onix et berillus, smarag-
dus, jaspis et calcedonius, ceterique lapides preciosi3 fit etiam
tenuissimus pulvis de fragmentis christalli qui, mixtus aqua,
ponitur super aequalem lignum de tilia, et desuper fricantur

 

