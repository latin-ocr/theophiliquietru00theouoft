l PREFArlo.

Quapropter, fili dulcissime, quem Deus omnino beatum
fecit in hac parte, qua tibi gratis offeruntur, quae multi ³
marinos secantes fluctus cum summo periculo vitae, famis
ac frigoris artati necessitate, aut diuturna doctorum
fessi servitute, omni modoque fatigati discendi desiderio,
intolerabili tamen acquirunt labore ; hanc DIVERSARUM
ARTIUM scHEDULAM avidis obtutibus concupisce, tenaci
memoria perlege, ardenti amore complectere.

Quam si diligentius perscruteris, illic invenies quic-
quid in diversorum colorum generibus et mixturis habet
Graecia3 quicquid in electorum operositate, seu nigelli
varietate novit Tuscia; quicquid ductili vel fusili, seu
interrasili opere distinguit Arabia; quicquid in vasorum
diversitate, seu gemmarum ossiumve sculptura auro
decorat Italia3 quicquid in fenestrarum pretiosa varie-
tate diligit Francia; quicquid 'in auri, argenti, cupri et
ferri, lignorum lapidumque subtilitate sollers laudat
Germania. ’

Quae cum saepe relegeris et tenaci memoriae com-
mendaveris, hac vicissitudine instructionis me recom-
pensabis, ut, quoties labore meo bene usus fueris, ores
pro me apud misericordiam Dei omnipotentis, qui scit,
me nec humanae laudis amore, nec temporalis praemii
cupiditate, quae digesta sunt, conscripsisse, aut invidiae
livore pretiosum quid aut rarum subtraxisse, seu mihi
peculiariter reservatum conticuisse, sed in augmentum
honoris et gloriae nominis ejus multorum necessitatibus
succurrisse et profectibus consuluisse.

