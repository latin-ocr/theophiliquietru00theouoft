288 THEOPHILI mmm 111.

CAPUT LIX.

DE CONFECTIONE QUAE DICITUR TENAx.

TERE partem lateris sive tegulae minutissime, et liquefac
picem in testa ollae, modicumque cerae adde. Quibus
pariter liquefactis commisce pulverem tegulae et fortiter com-
move atque in aquam effunde. Cumque coeperit refrigerari,
intingue manus utrasque in aquam et macera diu, donec pos-
sis ipsam confectionem extendere et trahere sicut pellem.
Hanc confectionem statim liquefacies et implebis ampullam
usque ad summurn. Cumque refrigerata fuerit, pertrahe in
ventre et in collo quodcumque volueris, tollensque ferros duc-
torios graciles et parvulum malleolum designa quod pertrax-
isti, in circuitu, leniter percutiendo. Deinde da puero, qui
contra te sedat, malleolum et tu tene in sinistra manu am-
pullam, et dextera ferros, unumquodque in suo loco, et fac
puerum percutere quocumque modo volueris, leniter aut forti-
ter, ac depone campos, ut cavi fiant et opus elevetur. Cum-
que per omnia semel percusseris, apposita ampulla igni, eice
confectionem, recoctaque ampulla, ejecta ab igne, rursum
imple eam, ac sicut prius percute sicque facies donec 'omnes
campos aequaliter deponas, et omne opus ita conformes ut ap-
pareat quasi fusum sit. Hoc autem omnino procura ut arÎ‡ >
gentum ampullae ita spissum sit, ut cum opus percutiendo
formaveris, cum ferris fossoriis possis illud decenter incidere,
fodere et radere. Quo peracto, si volueris, fac auriculam fu-
silem eodem modo quo formasti auriculas argentei calicis, et
in anteriori parte deductorium, unde vinum effundatur, quae
confirmabis solidatura, argento et cupro mixta, ut supra.
Deinde, ubicumque volueris, nigello ornabis, et reliquum deau-
rabis ut supra.

Eodem modo facies cyphos aureos et argenteos atque scul-
tellas, et pixides ad oblatas imponendas et capsulas thymia-
matis3 et manubria in cultellis, et imagines in crucibus et ple-
nariis ex auro sive argento aut cupro.

 

