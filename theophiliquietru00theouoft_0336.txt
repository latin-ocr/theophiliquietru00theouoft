266 THEOPHILI LIBER 111.

CAPUT XLVIII.

DE AURO HYSPANICO.

ST etiam aurum, quod dicitur Hyspanicum, quod confi-
citur ex rubeo cupro et pulvere basilisci et sanguine
humano atque aceto. Gentiles enim, quorum peritia in hac
arte probabilis est, creant sibi basiliscos hoc modo. Habent
sub terra domum superius et inferius ex omni parte lapideam
cum duabus fenestellulis, tam brevibus, ut vix aliquid luminis
per eas appareat; in quam ponunt duos gallos veteres duode-
cim aut quindecim annorum, et dant eis cibum sufficientem.
Qui cum incrassati suerint, ex calore pinguedinis conveniunt
inter se et ponunt ova. Quibus positis eiciuntur galli, et im-
mittuntur bufones qui ova foveant, quibus datur panis in cibum.
Fotis autem ovis egrediuntur pulli¹ sicut pulli gallinarum,
quibus post dies septem crescunt eaudae serpentium, statim-
que, si non esset pavimentum domus lapideum, intrarent
terram. Quod caventes eorum magistri habent vasa aenea
rotunda, magnae amplitudinis, ex omni parte perforata, quorum
ora sunt stricta, quibus imponunt ipsos pullos et obstruunt ora
cupreis operculis atque sub terra fodiunt, et ingrediente sub-
tili terra per foramina nutriuntur sex mensibus. Post haec dis-
cooperiunt et adponunt copiosum ignem, donec bestiae inte-
rius omnino comburantur. Quo facto cum refrigeratum fuerit,
eiciunt et diligenter terunt, addentes ei tertiam partem san-
guinis hominis rufi, qui sanguis exsiccatus et tritus erit. Haec
duo composita temperantur aceto acro in vase mundo ;
deinde accipiunt tenuissimas tabulas rubei cupri purissimi, et
super has liniunt hanc confectionem ex utraque parte atque
mittunt in ignem. Cumque canduerint, extrahunt et in eadem
confectione extingunt et lavant, sicque tamdiu faciunt donec
ipsa confectio cuprum transmordeat, et inde² et colorem auri
suscipiat. Hoc aurum omnibus operibus aptum est.

¹ ‘¹ Masculi‚” in Cod. Guelpk.
² “ pondus,” id.

 

