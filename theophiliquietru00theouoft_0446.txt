376 Tnaor’mm Lmen 111.

CAPUT XC.

DE FERRO.

FERRUM nascitur in terra in modum lapidum, quod, ef-
fossum eodem modo quo cuprum superius frangitur et
in massas confunditur, deinde in fornace ferrarii liquatur, et
percutitur ut aptum fiat unicuique operi. Calibs dicitur a
monte Calibe, in quo ejus usus plurimus invenitur ; qui simili
modo preparatur ut operi aptus fiat. Cum ergo ferrum prae-
paraveris et inde calcaria, sive caetera equestria utensilia
feceris, et ea auro vel argento decorare volueris, sume ar-
· gentum purissimum, et percutiendo valde attenua. Deinde
habeas rotulam ligneam de quercu, longitudine pedis latam et
tornatam, quae sit in circuitu tenuis et in medio ex utraque
parte spissam, ubi ei aliud lignum curvum transfigatur in quo
possit volvi, cui etiam in una summitate aliud lignum curvum
apponatur cum quo circumrotetur. Cumque ipsam rotam
aptaveris inter duas columpnellas‚ fac circa oram ejus ex-
terius incisuras in modum gradus, quae retro respiciunt, ut
ipsae columpnellae in quibus rota vergitur, firmiter sint
fixae super scamnum in latitudine, ita ut curvum lignum
ad dexteram manus sit. Stet quoque adhuc una colump-
nella ad sinistram manum in anteriori parte juxta rotam,
in qua sit fixum gracile lignum, ita ut super rotam jaceat
et habeat in summitate sua particulam calibis, longitudine
et latitudine majoris unguis, firmiter per foramen infixam,
et valde acutam, ita ut cum rota volvitur illud lignum
semper cadat ab uno gradu in alterum, ut sic* vibratus calibs
quicquid adponitur incidat. Cum vero limaveris calcar
unum aequaliter, pone illud super carbones ardentes donec ni—
grescat, refrigeratumque tene mann sinistra et rotam volve
dextra, appositumque calibi, incide subtiliter per omnia ex-

 

 

