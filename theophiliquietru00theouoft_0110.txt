40 THEOPHILI mmm 1.

hieme sine aqua, et cum purum fuerit, mitte minium in cornu
et infunde clarum, impositoque ligno move modicum, et inde
cum pincello imple omnia loca, in quibus aurum velis ponere.
Dehinc pone ollulam cum glutine super carbones, et cum
liquefactum fuerit, funde in concham auri et lava illud inde.
Quod cum effuderis in aliam concham, in qua purgamentum
servatur, rursus infunde gluten calidum, et tenens in palma
manus sinistrae, move diligenter cum pincello, et pone utrum
volueris spissum aut tenue, sic tamen ut glutinis modicum sit,
quia si superabundaverit, nigrescit aurum et non recipit ful-
gorem. Postquam autem siccatum fuerit, polies illud dente
vel lapide sanguinario diligenter limata, et polito super tabulam
corneam aequalem ac lucidam. Quod si eontigerit per negli-
gentiam glutinis non bene cocti, ut aurum in fricando se pul-
veret, vel prae nimia spissitudine se elevet, habeas penes te
clarum vetus sine aqua percussum, et mox cum pincello de
eodem modicum ac leniter super aurum liniens, cum siccum
fuerit denuo dente vel lapide fricabis. Hoc modo argentum,
auricalcum et cuprum in suis locis pones et fricabis.

CAPUT XXXIL

QUOMODO DECORE'PUR PICTURA LIBRORUM STAGNO ΕΤ
cROOEo.

Ι vero neutrum habueris, et tamen opus tuum quoquomodo

decorare volueris, tolle stagnum purum et rasum minutis-
sime, mole et lava sicut aurum, et pone eodem glutine in
literis vel aliis locis, quae volueris auro vel argento ornare, et
cum polieris dente, tolle crocum cum quo sericum coloratur,
perfundens illum claro sine aqua, et cum per noctem steterit,
sequenti die cum pincello cooperies loca‚‚quae volueris deaurare;
caetera habeto loco argenti. Deinde facies subtiles tractus

circa literas et folia et nodos ex minio cum penna, et paraturas
vestimentorum ac caetera ornamenta.

 

