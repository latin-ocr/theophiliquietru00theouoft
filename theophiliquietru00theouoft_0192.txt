122 ‘rnnopmm LIBER 11.

CAPUT IV

DE COMMIXTIONE CINERUM ET SABULI.

IS ita compositis, accipe ligna faginea omnino in fumo

exsiccata, et accende ignem copiosum in majori furno
ex utraque parte. Deinde tollens duas partes cinerum de
quibus supra diximus, et tertiam sabuli diligentur de terra et
lapidibus purgati, quod de aqua tuleris, commisce in loco
mundo. Cumque diu et bene commixta fuerint, levans cum
trulla ferrea pone in minori parte furni super larem superiorem
ut coquantur, et cum coeperint calefieri, statim eadem trulla
move, ne forte liquefiant a calore ignis et conglomerentur,
sicque facies per spatium unius noctis et diei.

CAPUT W

DE VASIS OPERIS ΕΤ DE cOQUENDO VITRO ALBO.

IN quo spatio accipe lutum album, ex quo componuntur
ollae, et exsiccans tere diligenter, et infusa aqua, macera
cum ligno fortiter, et compone vasa tua, quae sint superius
lata, inferius vero stricta, habentia circa ora labium parvum
interius recurvum. Quae cum sicca fuerint, accipe cum forcipe
ponens ea in foramine furni candentis ad hoc aptata, et levans
cum trulla cineres coctos sabulo mixtos, imple omnia vasa
vespere, et per totam noctem adde ligna sicca, ut vitrum ex
cineribus et sabulo plenitur liquefactum coquatur.

