34 THEOPHILI mmm 1.

opus tuum festinare, sume gummi, quod exit de arbore ceraso
sive pruno, et concidens illud minutatim pone in vas fictile,
et aquam abundanter infunde, et pone ad solem, sive super
carbones in hieme, donec liquefiat gummi, et ligno rotundo
commisce. Deinde cola per pannum, et inde tere colores et
impone. Omnes colores et mixturae eorum hoc gummi teri
et poni possunt, praeter minium et cerosam et carmin, qui
claro ovi terendi et ponendi sunt. Viride Hispanicum non
misceatur suco sub glutine, sed per se cum gummi glutine
ponatur. Aliud vero miscere potes, si volueris.

CAPUT XXV1H4

QUOTIENS IIDEM COLORES PONENDI SINT.

MNES colores, sive oleo sive gummi tritos, in ligno ter

debes ponere, et pictura perfecta atque siccata, delato
opere ad solem, diligenter linies glutine vernition, et cum de-
fluere coeperit a calore, leniter manu fricabisâ€š atque tertio sic
facies, et tunc sine donec penitus exsiccetur.

CAPUT XXIX.

DE PICTURA TRANSLUCIDA.

FIT etiam pictura in ligno, quae dicitur translucida, et apud
quosdam vocatur aureola, quam hoc modo compones.
Tolle petulam stagni non linitam glutine nec coloratam croco,
sed ita simplicem et diligenter politam, et inde cooperies
locum, quem ita pingere volueris. Deinde tere colores impo-
nendos diligentissime oleo lini, ac valde tenues trahe eos cum
pincello, sicque permitte siccari.

 

