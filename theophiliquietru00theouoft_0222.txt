152 THEOPHILl 111ssssss 11.

altero quadri et recurvi penitus, ita ut foramen appareat in
medio. Deinde accipe vitrum pictum et coctum et pone se-
cundum ordinem in altera parte tabulae ubi nulla est pictura.
Post haec tolle caput unius imaginis, et circumvolvens illud
plumbo repone diligenter in suo loco, et circumfige ei tres
clavos cum malleo ad hoc opus apto, adjungens ei pectus et
brachia ac reliqua vestimenta 3 et quamcumque partem stabi-
lieris, confirma eam exterius clavis, ne moveatur a suo loco.
Tunc habeas ferrum solidatorium‚ quod sit longum et gracile,
in summitate vero grossum ac rotundum, etin summo ipsius
rotunditatis deductum et gracile, limatum et superstannatum,
ponaturque in ignem. Interim accipe calamos stagneos quos
fudisti, et perfunde eos cera ex utraque parte, et radens plum-
bum in superficie per omnia loca, quae solidanda sunt. Ac-
cepto ferro calido appone ei stagnum, in quocumque loco duae
partes plumbi conveniunt, et cum ferro linies donec sibi adhae-
reant. Statutis vero imaginibus eodem modo ordinabis cam-
pos cujuscumque coloris volueris, et sic particulatim com-
pones fenestram tuam. Perfecta vero fenestra et in uno
latere solidata, conversam in aliud simili modo radendo et
solidando firmabis per omnia.

CAPUT XXVIII.

‘IN imaginibus vero fenestrarum si volueris in crucibus, vel
in libris, aut in ornatu vestimentorum, super pictum
vitrum gemmas facere alterius coloris absque plumbo, vide-
licet iacinctos et smaragdos, hoe modo agas. Cum feceris
cruces in suis locis in capite majestatis, aut librum, sive
ornamenta in fine vestium, quae in pictura fiunt ex auro sive
ex auripigmento, haec in fenestris fiant ex croceo vitro claro.

