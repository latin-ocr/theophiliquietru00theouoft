298 THEOPHILI mmm 111.

rum nomina scribes in inferiori limbo ejusdem spatii, et in sin—
gulis angulis juxta lapides facies singulas fenestellas. Haec
erit similitudo de qua propheta dicit: Ab Oriente portae
tres, et ab Occidente portae tres, et a Meridiano portae tres,
et a Septentrione portae tres. In quatuor autem angulis, qui
sunt inter divisiones portarum, formabis in cera singulas turri—
culas rotundas, per quas catenae transibunt. His ita dispositis
facies in proxima superiori turri singulas imagines angelorum
integras in quadrangulis spatiis, (¹ cum scutis et lanceis suis,
quasi ad custodiam murorum stantes, et in rotundis turriculis
formabis columnellas cum capitellis suis et basibus. Eodem
modo facies in penultima turri, quae brevior est, dimidias ima-
gines angelorum et pari modo columnellas. In superiori vero
turri, quae gracilior erit, facies fenestras longas et rotundas, et
in summitate turris propugnacula in circuitu, in quorum medio
formabis agnum, et in capite ejus coronam et crucem, et circa
dorsum ejus brevem arcum, in eujus summitate sit anulus, cui
imponatur media catena. Haec est superior pars thuribuli
cum opere suo.

Inferior-i vero parte simili modo cooperta cera, formabis in
singulis spatiis singulas imagines prophetarum cum suis bre-
vibus, et aptabis unicuique apostolo convenientem prophetam,
ut testimonia-eorum, quae brevibus sunt inscribenda, sibi con-
cordent.) Circa prophetas vero non facies portas, sed tantum
spatia earum sint quadrangula, et in limbis super capita scri-
bantur eorum nomina. Facies quoque in angulis quatuor
turres in quibus catenae firmentur ut superioribus coaptentur.

In inferiori vero rotundo spatio facies circulos quot potueris, ’

vel volueris, in quibus formabis singulas imagines virtutum
dimidias, specie feminina quarum nomina scribes in circulis.
Ad postremum autem in fundo formabis pedem et tornabis‚ et
omnia spatia circa imagines superius et inferius erunt trans-
forata. Deinde unicuique parti suis infusoriis atque spiraculis
inpositis, circumlinies diligenter argillam tenuem et siccabis ad
solem, rursumque et tertio facies similiter; quae partes vocantur

¹ Eadem verba et sequentia usque ad ‘¹ sibi concordent '' omittit cod. Harl. Ad-
didimus ex cod. Guelplz.

·— Α, nent -.

