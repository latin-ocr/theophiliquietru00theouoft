22 THEOPHILI LIBER Ι.

CAP[NJJ XVIIL

DE GLUTINE CORII ET CORNUUM CERVI.

UO diligenter exsiccato, tolle incisuras ejusdem corii

¹ similiter exsiccatas et diligenter incide particulatim, et
accipiens cornua cervi minutatim confracta malleo ferrarii,
super incudem, compone in ollam novam, donec sit dimidia,
et imple eam aqua, sicque adhibe ignem donec excoquatur
tertia pars ejusdem aquae, sic tamen ut non bulliat 3 et ita
probabis: fac digitos tuos humidos eadem aqua, et cum re-
frigerati fuerint, si sibi adhaerent, bonum est gluten; sin
autem, tamdiu coque donec sibi adhaereant. Deinde effunde
ipsum gluten in vas mundum, et rursum imple ollam aqua,
et coque sicut prius, sicque facias usque quater.

CAPUT XIX.

DE ALBATU ΒΑ GYPSI.

POSTHAEC tolle gypsum more calcis combustum, sive
cretam, qua pelles dealbantur, et tere diligenter super
lapidem cum aqua: deinde mitte in vas testeum, et infundens
gluten corii, pone super carbones, ut gluten liquefiat, sicque
linies cum pincello super ipsum corium tenuissime; ac deinde,
cum siccum fuerit, linies aliquantulum spissius; et si opus
fuerit, linies tertio. Cumque omnino siccum fuerit, tolle
herbam, quae vocatur asperella‚ quae crescit in similitudinem
junci et est nodosa; quam cum in aestate collegeris, siccabis
in sole, et ex ea fricabis ipsam dealbaturam, donec omnino
plana et lucida fiat ¹.

¹ Si vero defuerit corium ad cooperiendum tabulas, eodem modo et eodem glutine
cooperiantur cum pann0, mediocriter novo, lini, vel canabi—Ex Ood. Κεφ. Parisii.

