232 'rusopmm LIBER 111.

imple cera, et cum refrigerata fuerit, tene ipsum pedem in
sinistra manu, et in dextera ferrum unum ductile ac tenue3
et fac puerum sedere juxta te, qui percutiat cum parvulo
malleo super ferrum in quocunque loco illud posueris, et inde
designabis anulum, qui inter nodum et pedem in circuitu esse
debet. Quo designato effunde ceram et recocto pede iterum
imple, ut anulum profundius percutias sicut prius 3 sicque facies
donec eum aequaliter cum suis granis perficias. Deinde lima
nodum et rade, et circa pedem interius et exterius, et oram
ejus 3 sicque facies in medio nodi foramen quadrangulum
secundum quantitatem caudae superioris vasis, et in eo pones
spissam partem argenti, rotundam, eodem modo perforatam.
Facies quoque anulum singulariter, qui stare debet inter nodum
et vas superius, eadem quantitate et specie sicut est ille, quem
ductili ferro formasti sub nodo, et accipiens ferrum obtusum
fricabis super cotem aequalem, deinde super ligneum querci-
neum, imposito ei carbone trito, et cum eo polies ipsum vas
interius et exterius, nodum et pedem et anulum, sicque frica-
bis cum panno et creta subtiliter rasa, donec omnino lucidum
fiat opus, His ita peractis finde caudam vasis in quatuor
usque in medium cum lima tenue, et eversa eum super incudem
rotundam ita ut aequaliter pendeat, et superpone ei anulum, et
in foramine nodi caudam, particulasque quae in est desuper et
tenens haec cum sinistra manu fortiter et aequaliter, et in dex-
tera ferrum ductile mitte in nodum et fac superius percuti cum
malleo mediocri donec configas firmiter. Postea funde argen-
tum, quod limasti et rasisti cum eo quod residuum est, et per-
cute rotulam cum circino aequatam tantae latitudinis quanta est
altitudo calicis a pede inferius usque ad oram superius, et
modice amplius, et sic percute cavum interius secundum lati-
tudinem vasis superius, ita ut aequaliter possit in eo jacere.
Et si volueris, fac circulos duos interius cum circino, et perâ€”

