356 'rnaopmm mmm 111.

convertatur rotunda summitas, et in altero e contra aequaliter
fiat incisura duobus digitis profunda, in qua volvatur rotunda
incisura. Quo facto, sume ipsum lignum et circumpone ei
argillam fortiter maceratam, inprimis duobus digitis spissam,
qua diligenter siccata, suppone ei alteram, sicque facies donee
forma compleatur quantam eam habere volueris, et cave ne
unquam superponas argillam alteri nisi inferior omnino sicca
fuerit. Deinde colloca ipsam formam inter asseres super-
scriptOS‚ et sedente puero qui vertat, cum ferris, ad hoc opus
aptis, tornabis eam sicut volueris et tenens pannum in aqua
madefactum eam aequabis.

Post haec tollens adipem concide subtiliter in vase atque
manibus macera, confixisque duobus aequalibus lignis spis-
situdine qua volueris, super asserem aequalem in medio
eorum positum adipem attenuabis, et aequabis cum ro-
tundo ligno, sieut cera superius, supposita aqua ne ad-
hereat, statimque ita repente levabis et colocabis super
formam, atque calido ferro circumsolidabiS. Rursum at-
tenuans eodem modo unam partem adipis, juxta priorem
collocabis, sicque facies donec formam cooperies. Oram vero
campanae ad libitum tuum spissam facies. Adipem autem
Ι omnino refrigeratum ferris acutis tornabis, et si quid rari
operis volueris circa latera campanae, florum, sive literarum,
in adipe exarabis‚ quatuorque foramina triangula juxta collum
ut melius tinniat formabis. Deinde argillam cribratam et di-
ligenter mixtam superpones, qua siccata, alteram et super—
addes. Ea itidem omnino siccata convertes formam in latus,
atque leniter percutiendo educes lignum, rursumque, elevata
forma, foramen superius implebis argilla molli, et curvum fer-
rum, in quo batillus pendere debet, in meditullio imprimes,
ita ut summitates ejus foris emineant. Cumque siccata fuerit
argilla, fac ut aequalis sit reliquae formae, atque cooperi adipe,
ita ut summitates ferri in ipso abundanter haereant. Post
haec forma collum, atque aures, et spiraculum sive infusorium

 

