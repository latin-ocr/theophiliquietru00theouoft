- 28 'rnnopmm mmm 1.

dispone opus tuum, videlicet imagines aut bestias, vel aves et
folia, sive quodcunque pertrahere volueris. Quo facto si de-

corare volueris opus tuum, auri petulam impones, quam tali
modo facies.

CAPUT XXIV.

DE PETULA AURI.

OLLE pergamenam Graecam, quae fit ex lana lini¹ et

fricabis eam ex utraque parte cum rubeo colore, qui
comburitur ex synopide, id est ogra, minutissime trito et
sicco, et polies eam dente castoris, sive ursi, vel apri, diligen-
tissime, donec lucida fiat, et idem color ipsa fricatione ad-
haereat. Deinde incide forcipe ipsam pergamenam per partes
quadras ad latitudinem quatuor digitorum, aequaliter latas et
longas. Postmodum facies eadem mensura ex pergameno
vituli quasi marsupium, et fortiter consues, ita amplum, ut
multas partes rubricatae pergamenae possis implevere. Quo
facto, tolle aurum purum et fac illud attenuari malleo super
incudem aequalem diligentissime, ita, ut nulla sit in eo frac-
tura, et incide illud per quadras partes ad mensuram duorum
digitorum. Deinde mittes in illud marsupium unam partem
rubricatae pergamenae, et supra eam unam partem auri in
medio, sicque pergamenam et rursus aurum ; atque ita facies
donec impleatur marsupium, et aurum sit semper in medio
commixtum. Dehinc habeas malleum fusilem ex auricalQ
juxta manubrium gracilem et in plana latum, unde percuties
ipsum marsupium super lapidem magnum et aequalem, non
graviter, sed moderate3 et cum saepius respexeris, consider-
abis, utrum velis ipsum aurum omnino tenue facere, vel
mediocriter spissum. Si autem supercreverit aurum in atte-
nuando et marsupium excesserit, praecides illud forcipe par-
vulo et levi, tantummodo ad hoc opus facto. Haec est ratio

¹ “id est papiru1n‚’⁷ ea: C. R.

