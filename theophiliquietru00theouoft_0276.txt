206 PROLOGUS IN LlnRUM TER'rmM.

rietes, est paradysi species3 si luminis abundantiam ex
fenestris intuetur, inestimabilem vitri decorem et operis
pretiosissimi varietatem miratur. Quod si forte Domi-
nicae Passionis effigiem liniamentis expressam conspi-
catur fidelis anima, compungitur3 si quanta sancti per-
tulerint in' suis corporibus cruciamina, quantaque vitae
aeternae perceperint praemia conspicit, vitae melioris ob-
servantiam arripit; si quanta sunt in coelis gaudia,
quantaque in tartareis flammis cruciamenta intuetur,
spe de bonis suis¹ animatur, et de peccatorum consider-
atione formidine concutitur.

Age ergo nunc, vir bone, felix apud Deum et ho-
mines in hac vita, felicior in futura, cujus labore et
studio Deo tot exhibentur holocausta, ampliori deinceps
accendere sollertia, et quae adhuc desunt in-utensiliis
domus Domini, ad explendum aggredere toto mentis
conamine, sine quibus divina mysteria et officiorum
ministeria non valent consistere. Sunt autem haec:
CaliceS‚ Candelabra, Thuribula, Ampullae‚ Urcei, sanc-
torum pignerum Scrinia, Cruces, Plenaria et caetera, quae
in usum ecclesiastici ordinis poscit utilitas necessaria.

Quae si vis componere, hoc incipias ordine.

¹ ‘⁸' Actibus ’³ interponitur in Codice Guelpkerbylano.

EXPLICIT PROLOGUS.

