INCIPIT LIBER TERTIUS.

CAPUT L

DE CONSTRUCTIONE FABRICAE.

DIFIC'A tibi domum spatiosam et altam, cujus longi-

tudo ad orientem tendatur, in cujus pariete meridiano

facies fenestras quot volueris et possis, ita ut inter duas

fenestras quinque pedes sint. Divide autem medietatem

domus ad opus fusile faciendum, et cuprum ac stagnum et

plumbum operandum, uno pariete usque ad summitatem

altitudinis, et rursum divide quod reliquum est in duo in uno

pariete, ad operandum in una parte aurum, in altera argentum.

Fenestrae vero non emineant altius a terra quam uno pede,
quarum altitudo sit trium pedum, latitudo duorum.

CAPUT IL

DE SEDE OPERANTIU M.

EINDE fode fossam ante fenestram, a pariete fenestrae
pede et dimidio, quae stabit in transverso, habens
longitudinis trium pedum, latitudinis duorum, quam texos in
circuitu lignis, quorum lignorum duo in medio contra fenes-
tram procedant a fossa altitudine dimidii pedis, super quae
jungatur discus unus qui cooperiat genua sedentium in fossa,
latitudine duorum pedum, longitudine trium, in transverso
super fossam, ita aequalis, ut quicquid minutim auri vel
argenti desuper ceciderit, possit diligenter-scopari.

 

