238 THEOPHILI mmm 111.

fiat, ejectumque inde sicca, et quod minutum est mitte in
pennam anseris atque obstrue, quod vero grossius est, iterum
mitte in vas et comminue, rursumque siccatum mitte in
alteram pennam.

CAPUT XXIX.

DE IMPONENDO NIGELLO.

CUMQUE sic plures pennas impleveris, accipe gummi, quod
vocatur parahas¹,et particulam ejus tere cum aquain eodem
vase ita, ut ex eo vix aqua turbida fiat, et locum quem volueris
denigrare cum ipsa aqua fac humidum prius, accipiensque
pennam cum levi ferro excute tritum nigellum super eum dili-
genter donec totum cooperias, sicque per omnia facies.
Deinde compone carbones copiose accensos, et in eos missum
vas diligenter cooperi sic, ut super nigellum nullus carbo po-
natur, nec cadat. Cumque liquefactum fuerit, tene vas cum
forcipe, et verte ex omni parte, qua fluere videris, et ita con—
vertendo cave ne in terram nigellum cadat. Quod in primo
calore non ⁸suerit plenum per omnia, denuo fac humidum, et
superpone ut prius, et cave diligenter ne plus opus sit.

CAPUT XXX.

DE FUNDENDIS AURICULIS CALICIS.

Ι volueris aures calici apponere, mox ut percusseris et
raseris, priusquam operis aliud in eo quid facias, accepta
cera forma inde aures, et sculpe in eis dracones sive bestias
aut aves, vel folia quomodocumque modo volueris. In sum—
mitate vero utriusque auris pone parum cerae, rotundae, sicut

¹ “ barabas‚'' in Cod. Guaelpk.

 

,ἴωμ- .

