366 THEOPHILI LIBER 111.

refrigerari, ab humore terrae inflaretur et campana* absque,
dubio finderetur. Qua ejecta, ipsa forma iterum erigatur
super terram, sicque stet, donec exterius omnino refrigeretur 3
sicque frangatur argilla et circuli ejiciantur, et quicquid in-
aequale exterius fuerit, malleis acutis incidatur. Deinde in
medio campanae ponatur lignum, huie simile in quo primum
forma tornata est, et quatuor aliis lignis in modum crucis ob-
firmetur ora ejus, ita ut infusorium jaceat super unum asse-
rem, et illud lignum super alterum, ut inposito curvo ligno,
possit campana tornari, atque cum sabuleo lapide per omnia
aequari. Post haec, infusorium ex utraque parte limatum,
diligenter frangatur, et circa collum duo ligna conjungantur,
inferius per medium minus, et superius in circuitu majus3
quae ligna duobus circulis fortiter constringantur, atque
ferreis vinculis ex omni parte circa aures colligantur. Illud
vero majus lignum sit modice longius quam campana sit lata,
sit que in summitatibus aliquantum gracilius quam in medio,
et in ipsis summitatibus habeat duos ferros grossos et ro-
tundos, quorum longitudo sit intra lignum spacii dimidii pedis
et extra unius palmi. Cumque aptaveris duas trabes ad sus-
cipiendam campanam, fac in eis duas mensuras duobus digitis
profundas, in quibus clavi illi magni involvantur, sub quibus
etiam pones duos ferros curVOS, ad servandas trabes. Habeat
etiam illud grossius lignum in quo pendet campana in utraque
parte singula foramina, in quibus ponantur duo ligna sursum
respicientia, quibus funes innectantur ad pulsandum. Corium
etiam spissum, de collo cervi circumponatur ferro illi curvo,
quod interius haeret in medio campanae, in quo batillus pen-
deat3 qui sit tantae longitudinis ut promineat extra campanam
spatio latitudinis manus, sitque grossior in fine longitudine
unius palmae, sursumque gracilior.

 

