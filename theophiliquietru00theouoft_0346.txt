276 ΤΗΕΟΡΗῙΜ mmm 111.

inde retinacula, quae teneant exteriores partes auri exterius in
tribus locis, ut tertia, quae interius juxta oras circuit, non
possit disjungi. Quo facto linies ex omni parte solidaturam,
et siccabis modice super ignem; dispositisque carbonibus et
accensis, facies inter eos fossulam, in quam pones ipsam auri-
culam, et circa eam collocabis carbones ordinatim ita, ut non
contingant aurum, sed in similitudinem muri ascendant in
circuitu, donec emineant super aurum3 et tunc collocabis de-
super graciles ferros duos, vel tres, qui pertranseant. Super
quos collocabis per omnia carbones, et cooperies diligenter,
sic tamen ut aliqua foramina inter ipsos carbones remaneant,
per quae possis considerare, qualiter solidatura circumfluat.
Quod cum videris, statim aspersa modica aqua, eicies atque
lavabis leniter et siccabis, circumspiciensque diligenter si quid
corrigendum est, corriges ; rursumque liniens sicut prius, so-
lidabis, sicque facies, donec per omnia firmum fiat. Hoc
modo parem auriculam formabis atque solidabis. Quo per-
acto junge eas utrasque ad vas calicis in suis locis, et circa
eas facies duos tractus in ipso vase cum subula, per quos
possis considerare, ut recte stent in solidando. Deinde funde
purum aurum et admisce ei tertiam partem cupri rubei et puri,
quod pariter fusum et modice percussum limabis penitus et
pones in pennam anseris. Post haec accumula ante fornacem
magnum acervum carbonum, et in eis pone vas calicis, ita ut
medietas ejus omnino sub carbonibus sit, et illa pars omnino
emineat, super quam una pars auris ponenda est ς quam
statim conjunges ei, et linies ipsum vas cum auricula interius
et exterius cum solidatura, atque limaturam, quod in penna
posueras, seminabis* circa juncturas, qua auris vasi conjungi—
tur, sicque circumposito igne aggerabis carbones in circuitu,
sicut superius fecisti, circa auriculam, et ferros desuper com—
pones, quos carbonibus abundanter cooperieS. In anteriori
vero parte intra cavum vasis compone carbones in similitu-
dinem modici furni, ut carbones in circuitu densi jaceant, et

