326 THEOPHILI LIBER 111.

poteris interius cum longo malleo et gracili percutere et attenu-
are, si opus fuerit. Quod si duo capita, vel tria seu plura in
tabula esse debeant, circa unumquodque ita facere debes sicut
dixi, usque ad altitudinem quantam volueris. Deinde cum
pertractorio ferro designa corpus vel corpora imaginum, et ita
deducendo et interdum percutiendo, elevabis ea quantum libu-
erit; hoc tamen procurans ut caput semper sit altius. Post
haec designabis nares et oculorum supercilia, os et aures, capil-
los, oculos, manus et brachia, caeterasque vestimentorum um-
bras, scabella et pedes, et sic interius cum minoribus curvis
ferris elevabis leniter et diligenter, summopere cavens ut non
rumpatur aut perforetur. Quod si ex ignorantia seu negli-
gentia contigerit, hoc modo solidari debet. Tolle ipsius auri
vel argenti modicum, et admisce tertiam partem cupri, fun-
densque pariter limabis subtiliter, combustoque viniceo lapide,
et addito sale commiscebis aqua, ex quo tenuiter liniens,
fracturam supersparge limaturam. Qua siccata denuo confec-
tionem superlinies spissius, et sic inferius et superius admotis
carbonibus leniter flabis, donec videas solidaturam deffluere.
Quod videns statim asperge leniter aqua, et si firmum fuerit,
bene ; sin autem, denuo similiter fac usque dum firmum
fuerit. Si autem fractura lata fuerit, diligenter conjunge ei
particulam ejusdem auri 'vel argenti aequaliter tenuem, quam
simili modo solidabis‚ donec ex omni parte adhaereat. Cumque
elevatura imaginum perducta fuerit usque ad subtiles tractus,
*si aurum fuerit, statim facies eos et polies diligenter, atque
colorabis cum atramento usque ad ruborem combusto, et sale,
ut supra in opere calicis. Si vero argentea fuerit tabula, et
volueris in ipsis imaginibus deaurare coronas, capillos, barbas,
et partes vestimentorum, hoc oportet fieri prius—quam sub-
tiles tractus fiant, hoc modo. Compone duas partes argillae
simplices, subtiliter tritae, et tertiam salis, et in vasculo com-
misce cum fece cervisiae mediocriter spissae, qua confectione

 

mr w›·3.5.›<·0,„*(-⁴

