350 THEOPHILI LIBER 111.

caput rotundum in modum ovi, et caudam longam gracilem,
quae imponatur manubrio, sitque juxta caput modice curvum,
cum quo calefacto, combures foramina interius in curvatura,
donec sibi aequaliter conveniant. Quo facto, incide ipsum
lignum ¹ quadrico statum, ita ut in unoquoque latere uno
palmo latum sit, ad mensuram conflatorii in obtusa parte.
Post haec conjunge ipsum lignum in longiori parte, ad infe-
rius foramen domus organariae, ita ut eidem ligno cauda inci-
datur, unius pollicis longa, quae ipsi foramini inponatur, vel
inferatur, et junctura tam subtiles sit, ut nichil flatus inter
eam exire quaeat. Alteram vero frontem conjunges eodem
modo ad conflatorium, et ipsum lignum glutine casei firmabis,
atque circumvolves panno totum lignum cum junctura, eui
etiam circumfiges cuprum latum quod utriusque ligni oram
capiat. His ita completis, si volueris organa ultra maceriam
muri stabilire, ita ut infra monasterium nichil appareat, nisi sola
domus cum fistulis, et ex altera parte muri folles jaceant, ita
oportebit te ipsam domum convertere ut linguae versus folles
extrahantur, et in ipso muro arcus fiat in quo cautor sedeat,
cujus sedes ita aptetur, ut pedes supra conflatorium teneat.
, Est autem foramen quadrum iu medio arcus trans maceriam,
per quod domus cum fistulis exponitur; et super collum con-
flatorii, quod in muro infra foramen lapidibus obfirmatum
est, in sua junctura sistitur, atque super duos clavos ferreos
aequaliter in muro confixos nititur, cui foramini fenestra lignea
appendet, quae dum clausa, sera et clave munitur, nemo
ignotus superveniens congnoscere valet quid in ea contineatur.
Exterius quoque, super organa, pannus spissus lignis interius
extensus, in modum domunculae, a laqueari in funiculo ad
arcendum pulverem dependeat, qui funiculus super ipsum
laquear circa rotulam arte compositus, dum cantandum est
organis trahitur, et domunculam elevat, finitoque cantu, denuo

¹ quadrato?

 

