30 'rimopmm LIBER 1.

aureae petulae. Quam cum secundum libitum tuum attenu-
averis‚ ex ea incides forcipe particulas quantas volueris, et
inde ordinabis coronas aureas circa capita regulorum, et
stolas et oras vestimentorum, et caetera ut libuerit.

CAPUT XXV

DE IMPONENDO AURO.

MPONENDO aurum, tolle clarum, quod percutiter ex

albugine ovi sine aqua, et inde cum pincello leniter linies
locum in quo ponendum est aurum, et cauda ejusdem pincelli
in ore tuo madefacta, continges-unum cornu incisae petulae, et
ita elevans cum summa velocitate impones, et cum pincello
aequabis. Ea hora oportet te a vento cavere, et ab halitu
continere, quia si flaveris, petulam perdes et difficile reperieS.
Quae cum posita fuerit et siccata, ei, si volueris, eodem modo
alteram superpone, et tertiam similiter, si opus fuerit, ut eo
lucidius cum dente sive cum lapide polire possis. Hanc
etiam petulam‚ si volueris, in muro et laqueari eodem modo
imponere poteris. Quod si aurum non habueris, petulam
stagni accipies, quam hoc modo facies.

CAPUT XXVL ἡ

DE PETU LA STAGNI .

TAGNUM purissimum attenuabis diligenter super incude ¹
malleo, quantas et quam tenues partes volueris. Et cum
aliquantulum attenuari coeperint, purgabis eas in una parte
panno laneo, et carbonibus siccis minutissime tritis, ac iterum
percuties malleo, rursumque fricabis panno et carbonibus, sie-

¹ “ incundem 2² ’⁹

