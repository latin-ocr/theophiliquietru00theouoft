306 ΤΗΕΟΡΗῙΗ mni-:R 111.

denuo lapis ; sicque fiat donec ad capacitatem sufficiat sor-
nacis. Cumque lapis coeperit liquefieri, per cavernulas quas-
dam plumbum effluit et cuprum intro remanet. Quod cum
diutissime conflatum fuerit, refrigeratum et eicitur, et rursum
aliud eodem ordine imponitur. Huic cupro taliter fuso ad-
miscetur quinta pars stagni, et conficitur metallum, quo cam-
panae funduntur.

Invenitur etiam genus lapidis subcrocei coloris, et inter-
dum rufus, qui calamina dicitur, qui non confractus ¹, miscetur
carbonibus omnino comminutis, et supradicto cupro in for-
nace commiscetur, quod hoc modo componitur.

CAPUT LXIV.

DE FORNACE.

TANT quatuor lapides in modum crucis, a se longitudine
unius pedis separati, partim in terra firmati, sed alti-
tudine pedis unius super terram aequaliter prominentes, et
omnes in superiori parte aequales. Super hos lapides ponun-
tur quatuor ferri quadranguli grossitudine unius digiti, et lon-
’ gitudine ut possint ab uno lapide ad alterum protendi. Inter
hos medii ponuntur alii ferri ejusdem mensurae, aequali spatio,
id est latitudine trium digitorum a se separati: super quos
etiam in transverso ponuntur alii forma et mensura inferiorum
aequali, ita ut foramina videantur esse quadrangula. His ita
distinctis, super ipsos ferros ponatur argilla fortiter macerata
et fimo equi commixta, spissitudine trium digitorum, ita ut
ipsis ferris atque lapidibus ex omni parte adhaereat‚ et ita sit,
quasi lares rotunda super lapides jaceat. Deinde cum rotundo

¹ “ Sed ita ut effoditur, lignis congestis et abundanter succensis imponitur, et donec
omnino candeat comburitur. Qui lapis post haec refrigeratus et minutissime con-
fractus.” Ex cod. Guelph.

