50 THEOPHILI LIBER 1.

coque aquam usque ad tertiam partem, sicque ejiciens de ipso
cacabo mitte in minorem, et tamdiu coque donec nigrescat
atque incipiat densescere, hoc omnino cavens ne aliquod
addas aquae, excepta illa quae succo mixta est. Cumque
videris eam densescere, adde vini puri tertiam partem, et
mittens in ollas novas duas vel tres, tamdiu coque donec videas
quod in supremo quasi cutem trahat. Dehinc tollens â€˜ipsas
ollas ab igne pone ad solem donec se nigrum incaustum a
rubea faece purificet. Postea tolle folliculos ex pergameno
diligenter consutos et vesicas, et infundens purum incaustum
suspende ad solem donec omnino siccetur. Cumque siccum
suerit, tolle inde quotiens volueris et tempera cum vino super
carbones, et-addens modicum atramenti scribe. Quod si con-
tigerit per negligentiam ut non satis nigrum sit incaustum,
accipe frustum grossitudine unius digiti, et ponens in ignem,
<sine candescere, mox et in incaustum projice.

EXPLICIT LIBER PRIMUS.

 

