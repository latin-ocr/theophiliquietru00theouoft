224 'rnuopmm mmm 111.

fuerint cum malleolo, sive cum incisorio ferro, aut cum cul-
tello, unges eas veteri aruina porci, et circumdabis corrigiolis
ex hircino corio incisis, ligabisque filo lineo. Posthaec co-
operies eas argilla macerata singulariter, caudasque nudas
dimittes. Cumque siccatae fuerint, mittes in ignem, et suffla-
bis fortiter, combureturque corium, et cum festinatione extra-
hens ab argilla extingues, aequaliter in aqua, extractasque sic-
cabis ad ignem.

 

CAPUT XX

DE TEMPERAMENTO FERRI .

ERRI quoque fossorii temperantur hoc modo. Cum

limati fuerint et suis manubriis aptati, summitas eorum

mittitur in ignem, et mox ut coeperit candescere, extrahitur et
in aqua extinguitur.

CAPUT XXL

ITEM DE EODEM.

ΙΤ etiam aliud temperamentum ferramentorum, quibus

vitrum inciditur et molliores lapides hoc modo. Tolle
hircum triennem, et liga eum intus tribus diebus sine cibo,
quarta die da ei filicem comedere et nichil aliud. Quem cum
duobus diebus comederit, sequenti nocte co-operi eum in
dolio inferius perforato, sub quibus foraminibus pone aliud
vas integrum, in quo colligas urinam ejus. Qua duabus vel
tribus noctibus tali modo sufficienter collecta, emitte hircum,
et in ipsa urina ferramenta tua tempera. In urina etiam rufi
pueri parvuli temperantur ferramenta, durius quam in aqua
simplici.

