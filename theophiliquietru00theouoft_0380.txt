310 'rnnopmm LmER 111.

compone vasa quot volueris. Sed cum diligenter siccata fue-
rint, pone in fornacem tria vel quatuor aut quinque, in quan-
tum fornax capere possit, et circumfunde carbones.

 

CAPUT LXVI.

DE COMPOSITIONE AERIS.

UMQUE canduerit¹, tolle calaminam, de qua supra dixi,
cum carbonibus minutissimam tritam, et in singulis
vasculis quasi ad sextam partem compone, et penitus eam
cupro supradicto imple et carbonibus cooperi. Interdum
etiam cum ligno gracili et recurvo foramina inferius inpinge,
ne forte obstruantur, ut et favillae exeant ventusque magis
ingrediatur. Cum vero cuprum omnino liquefactum fuerit,
tolle ferrum gracile, longum et curvum, ligneoque manubrio
infixum, et diligenter commove, ut calamina cupro commis-
ceatur. Postea autem cum forcipe longo vascula singula
modicum eleva et a locis suis paululum remove, ne forte lari
adhaereant, rursumque in omnibus ut prius calaminam pone,
et cupro reple atque carbonibus cooperi. Cumque denuo
penitus liquefactum fuerit, rursumque diligentissime com-
move, et cum forcipe vas unum eiciens, sulcis in terra fossis
*totum effunde, vasque in suo loco repone. Et mox sumens
calaminam, ut prius impone, cuprumque quod effudisti, quan·
tum capere possit superpone. quue ut prius liquefacto
commove et calaminam repone, atque effuso cupro reple et
sine liquefieri. Sic singulis vasis facito. Cumque per omnia
penitus fuerit liquefactum atque diutissime commotum, ef-
funde ut priuS, et serva donec opus habueris. Haec com-
mixtio vocatur aes, unde caldaria, lebetes et pelves funduntur,
sed non potest deaurari, quando ante commixtionem cuprum
non fuit penitus a plumbo purgatum. Deinde facturus auri-
calcum, quod possit deaurari, sic incipe.

¹ “ canduerint,” imb.

