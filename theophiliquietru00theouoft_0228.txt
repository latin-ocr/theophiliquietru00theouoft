158 ΤΗΕΟΡΗΙΙᾸ LIBER 11.

unius in terra fossum, et pertingens usque ad summitatem
fenestrae 3 in sinistra vero fornacis, hoc est in dextra tua,
juxta ipsam fenestram, sit fossula in argilla facta. Deinde
cocto vitro, accipe lignum cum rotula et ferro, quod vocatur
veru, et pone summitatem ejus in vas vitri, modicumque quod
ei adhaeserit extrahens punge fortiter in lignum, ut vitrum trans-
foretur‚ statimque calefac in flamma et percute super lignum
bis, ut vitrum dilatetur, atque cum festinatione volve manum
tuam curn eodem ferro, ut anulus in rotundum amplificetur3 et
ita volvendo fac eum descendere usque ad rotulam, ut aequalis

fiat. Quo statim ejecto in fossulam, eodem modo operare
quantum velis. Quod si volueris anulos tuos aliis coloribus·

variare, cum acceperis vitrum et transpunxeris cum gracili
ferro, eice de alio vase alterius coloris vitrum, in modum fili
circumdans eo vitrum anuli, deinde calefactum in flamma,
sicut superius, simili modo perfice. Potes etiam super anulum
alterius generis vitrum ponere sicut gemmam, et calefac in
flamma ut adhaereat.

EXPLICIT LIBER SECUNDUS.

