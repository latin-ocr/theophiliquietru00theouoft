32 THEOPHILI mmm 1.

que singulis vicibus facies, donec omnino attenuaveris. Pos‘t
haec fricabis eas leniter dente apri super ligneam tabulam
aequalem, usque quo lucidae fiant.

Deinde conjunges easdem partes unam ad alteram super
ipsam tabulam, et adhaerebis eas singulas ad lignum cum
cera, ne possint moveri, et superlinies eas manu tua ex suprad
dicto glutine vernition atque siccabis ad solem. Postmodum
accipe virgas ligni putridi, quas cum Aprili incideris, findes
per medium et siccabis super fumum. Dehinc auferes ex-
teriorem corticem, et interiorem, qui est croceus, rades in
patella munda, addens ei crocum ad quintam partem; et per-
funde haec vino veteri sive cervisia abundanter, et cum ita per
noctem steterit, in crastinum calefacies super 'ignem donec
liquefiat 1; sicque impones tabulas stagneas singulatim, et
frequenter elevabis, donec consideres, quod aureolum colorem
sufficienter trahant. Postque rursum adhaerebis eas ligneae
tabulae superliniens gluten sicut prius, et cum siccatae fuerint,
jam habes stagneas petulas, quas impones operi tuo secun-
dum libitum glutine corii. Ac deinceps accipe colores quos
imponere volueris, terens eos diligenter oleo lini sine aqua, et
fac mixturas vultuum ac vestimentorum sicut superius aqua
feceras, et bestias sive aves aut folia variabis suis coloribus,
prout libuerit.

CAPUT XXVII.

DE COLORIBUS OLEO ET GUMMI TERENDIS.

OMNIA genera colorum eodem genere olei teri et poni

possunt in opere ligneo, in his tantum rebus quae sole
siccari possunt, quia quotiescunque unum colorem imposueris,
alterum ei superponere non potes, nisi prior exsiccetur, quod
imaginibus² diuturnum ac taediosum est nimis. Si autem volueris

¹ “ tepefiat‚” in coeteris codicibus-² “ et aliis picturis.” ex C. R.

