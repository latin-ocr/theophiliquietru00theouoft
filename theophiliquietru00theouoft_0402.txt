332 THEOPmm mmm 111.

que formae et sexus, quae impressae auro vel argento seu cu'·
pro deaurato, plurimum decoris praestant locis, quibus inpo-
nuntur, propter subtilitatem et operositatem. Fiunt et ima-
gines regum et equitum eodem modo ferro, ex quibus auri—
calco Hispanico inpressis ornantur pelves, quibus aqua in
manibus funditur, eodem modo quo ornantur scyphi auro vel
argento, cum suis limbis ejusdem metalli, in quibus bestiolae

vel aves et flosculi, qui tamen non configuntur, sed stagno
solidantur.

CAPUT LXXVI.

DE CLAVIS.

IUNT autem clavi ferrei longitudine unius digiti, in una

summitate grossiores, in altera graciliores, in qua etiam
chalybe solidandi sunt, quorum unus limetur quadrangulus,
alius triangulus, tertius rotundus, secundum convenientem
grossitudinem. Deinde sculpantur in eis flosculi eodem
modo, quo supra, ita ut ora ferri circa flosculum acuta fiat.
Cumque valde attenuatum fuerit argentum sive cuprum de-
auratum, vel auricalcum, in superiori parte polies, ut supra3 in
inferiori vero superstagnabis valde tenue cum ferro, quo fe-
nestrae solidantur, ponesque plumbum spissum super incudem
et desuper argentum, sive cuprum deauratum, ita ut deaura-
tura superius sit et stagnum inferius ; sumptoque uno ex ferris,
quale velis, junge sculpturam ad argentum, percutiesque
malleo ita ut sculptura in eo appareat, et cum acuta ora ferri
in circuitu incidatur. Quod cum per totum argentum feceris,
serva tibi flosculos omnes, quia illi erunt capita clavorum,
quorum caudas hoc modo facies. Commisce duas partes
stagni, et tertiam plumbi, et percute illud gracile et longum,
deinde pertrahe per foramina ferri, in quo fila trahuntur, ita
ut longissimum filum habeat, et non gracile nimis, sed me-

 

