116 PROLOGUS m SECUNDUM.

imitator ego desiderans fore, apprehendi atrium regiae¹
Sophiae conspicorque cellulam diversorum colorum om-
nimoda varietate refertam et monstrantem singulorum
utilitatem ac naturam. Quo mox inobservato pede in-
gressus, replevi armariolum cordis mei sufficienter ex
omnibus, quae diligenti experientia sigillatim perscru-
tatus, cuncta visu manibusque probata satis lucide tuo
, studio commendavi absque invidia. Verum quoniam
hujUsmodi picturae usus perspicax non valet esse, quasi
curiosus explorator omnibus modis elaboravi cognoscere,
quo artis ingenio et colorum varietas opus decoraret,
et lucem diei solisque radios non repelleret. ι Huic ex-
ercitio operam dans vitri naturam comprehendo, ejusque
solius usu et varietate id effici posse considero, quod
artificium, sicut visum et auditum didici, studio tuo
indagare curavi.

¹ ‘⁴ agiae‚'' Cod. Lipsiensis.

EXPLICIT PRAEFATIO.

 

