290 THEOPIIILI LIBER 111.

CAPUT LX.

DE THURIBULO DUOTILI.

I vero thuribula ductili opere componere volueris in auro,

vel argento, sive cupro, primum purificabis ordine quo
supra, atque fundes in fusoriis ferris duas mareas vel tres sive
quatuor, secundum quantitatem quam vis habere superiorem
partem thuribuli. Deinde attenuabis in rotulam eo ordine
quo superius calicem argenteum majorem, excepto quod hoc
opus spissius et profundius ducendum est interius, ut altius
sit exterius, ita ut altitudo in se ipsius latitudinem totam
habea't et ejus medietatem. Cujus altitudinem cum produxeris,
priusquam latitudinem constringas, pertrahe in eo turres, vide—
licet in supremo unam oetoangulatam, in qua fiant ejusdem
numeri fenestrae, sub qua fiant quatuor quadratae, quibus
singulis imponantur tres columpnae, et inter eas duae fenestrae
productae, in quarum medio super mediam columnam fiat
fenestella rotunda3 sub quibus in tertio loco formentur aliae
turres octo; quatuor videlicet rotundae contra superiores
quadras, in quibus fiant flosculi aut aviculae vel bestiolae, sive
fenestellae, et inter eas quatuor quadrae, quae et latiores sint,
in quibus fiant dimidiae imagines angelorum, quasi in eis cum
alis suis sedentium. Sub quibus in ipsa rotunditate vasis
fiant quatuor areus‘in supremo modice producti, in quibus
fiant evangelistae sive in specie angelorum, seu in figura ani·
malium; inter quos arcus super ipsam oram rotunditatis
ponantur quatuor capita leonum sive hominum fusilia, per
quae catenae transeant. His ita pertractis, cum ferris ductoriis
et malleis, interius et exterius percutiantur, donec omnino
formentur, sicque limentur et radentur, ferrisque fossoriis
fodiantur, Haec est superior pars turibuli. Deinde percu-
tiatur inferior cum suo pede, in quo fiant quatuor arcus, qui
respondeant superioribus, in quibus sedeant quatuor flumina

 

