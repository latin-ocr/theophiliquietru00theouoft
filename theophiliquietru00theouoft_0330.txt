260 THEOPHILI LIBER 111.

terius fulvum colorem recipiant, nigellum autem limabis et
polies sicut superius. Deinde conjunge auriculas unam-
quamque in suo loco, et trans foramina, quae in eis sunt, con-
fige eas aureis clavis cum gracili malleo ferro desuper feri-
endo, et altero ferro subposito donec firmiter stent, et rade
diligenter atque poli cum obtuso ferro ipsas percussuras, ut
nemo percipere possit, qualiter adhaereant.

CAPUT XLIIL ·

DE PEDE CALICIS .

POST haec sume quartam partem argenti, addens ei quic-
quid a vase limasti et rasisti3 et funde ordine quo supra3
unde facies pedem cum nodo sicut pedem minoris calicis, ex-
cepto quod in hoc majori formabis costas a latitudine pedis
inferius ascendentes usque ad nodum, quas dimidias denigra-
bis, et alias fodies et deaurabis atque modis omnibus deco-
rabis sicut in vase. Quo perfecto anulum quoque, qui ponen-
dus est inter vas et nodum, deaurabis atque conjunges, et
configes sicut minorem calicem.

CAPUT XLIV

“ DE PATENA.

DEINDE quicquid residui fuerit argenti, funde: unde
facies patenam. Quam cum attenuaveris, fac in medio
ejus circulum secundum latitudinem calicis, et infra hunc cir-
culum metire octo spatia aequaliter divisa, et in unoquoque
spatio fac circulum dimidium, ut sint quasi octo arcus, quos
cum rotundo malleo percuties donec cavi fiant, et inferius
ductili opere percuties angulos inter ipsos arcus, et limbum
circa eos latitudine minoris ungulae, qui super emineat

 

