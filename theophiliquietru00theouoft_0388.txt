318 THEOPHILI mmm 111.

est. Non enim sulphur auri quicquam consumit, sed solum
argentum, quod taliter ab auro separat, quodque diligenter
servabis. Rursum in eodem vasculo sicut prius liquefac
ipsum aurum et adice sulphur. Quo commoto atque effuso,
quod nigrum fuerit frange et serva, sicque facies donec aurum
purum appareat. Deinde omne illud nigrum, quod servasti
diligenter, compone super testam compositam ex osse et
cinere, et adice plumbum, sicque combure, ut recipias ar-
gentum. Quod si ad usum nigelli servare volueris, prius
quam comburas, adde ei cuprum et plumbum secundum men-
suram superius memoratam, et confunde cum sulphure.

CAPUT LXXI.

QUOMODO DENIGRETUR CUPRUM.

DE cupro supradicto, quod rubeum dicitur, fac tibi laminas
attenuare¹, quantae longitudinis velis. Quas cum inci-
deris et aptaveris operi tuo, pertrahe in illis flosculos, sive
bestias, aut aliud quod volueris, et fode cum gracili ferro fos—
sorio. Deinde tolle oleum, quod fit de semine lini, et cum
digito superlinies per omnia tenue, atque cum penna anseris
aequabis, et tenens cum forcipe pones super prunas ardentes.
Cumque modicum incaluerit, et oleum liquefactum fuerit, de-
nuo cum penna aequabis rursumque impones prunis, sicque
facies donec exsiccetur. Quod si videris per omnia aequaliter
esse, mitte super carbones valde ignitos, et tam diu jaceat,
donec cesset fumare. Et si satis nigrum fuerit, bene; sin
autem, valde parum olei cum penna super calidum ita linies,
aequatumque denuo conflatis carbonibus superpone, faciens
sicut prius. Cumque refrigeratum suerit, non in aqua sed
per se, cum ferris rasoriis valde acutis rade diligenter flos-
culos, ita ut campi appareant nigri. Si vero litterae fuerint,

*¹ attenuari 2>

