336 TIIEOPHILI LIBER 111.

minoris, deinde percutitur aurum coctum pondere unius
nummi eadem latitudine et longitudine, atque consolidantur
haec duo praescripta. solidatur& auri, donec omnino sibi adhae-
reant, sicque simul percutiantur usque dum tenuissima lamina
fiat. Hoc opus videtur, quasi argentum in una parte deau-
ratum sit, nec possit cum duobus aut tribus nummis auri
tantae longitudinis lamina tam fulgide deaurari. Ex hac la-
mina fiunt limbi, modo quo superius inpressi ferri. Inde
etiam inciduntur subtiles corrigiae‚ et in serico filando circum-
torquentur, unde texuntur aurifrigia apud pauperes eodem
modo quo apud divites ex auro puro.

CAPUT LXXVIII.

DE OPERE DUCTILI QUOD SCULPITUR.

PERCUTE tabulam cupream quantae longitudinis et lati-
tudinis volueris, sic spissam ut vix plicari possit, et sit
sanissima ab omni fissura et macula, et pertrahe in ea imagi-
nem, quam volueris. Deinde percute in loco capitis fossam
cum mediocri malleo¹ in circuitu, sicque recoques in prunis.
Qua refrigerata per se, facies per totam imaginem cum malleis
sicut fecisti in tenui cupro cum curvis ferris et aequalibus,
semper ex utraque parte deducendo et frequenter recoquendo.
Cumque elevaveris imaginem quam alte volueris, accipe ferros
ad mensuram palmi longos, in una summitate grossiores,
super quos possit cum malleo percuti, et in altera graciliores,
tenues, rotundos atque subtiles, quos ad hoc opus aptaveris,
et sedente coram te puero hujus artis docto, tene sinistri}¹
manu tabulam et dextera ferros, puero desuper feriente cum
mediocri malleo, designabis oculos et nareS, capillos et ma-
nuum digitos, pedum annulos, et omnes tractus vestimen-
torum in superiori parte, ita ut interius appareant, ubi etiam

Ι “ Rotundo in inferiori parte, et ex superiori parte cnm tenui malleo.'’-Ex.
Codice Guelplaerbytano.

 

