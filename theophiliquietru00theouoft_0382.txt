ἰν
...a
QG

THEOPH] LI LIBER 111.

CAPUT LXVII.

DE PURIFICATIONE CUPRI.

OLLE patellam ferream cujus magnitudinis volueris, et
lini eam interius et exterius argilla fortiter macerata et
mixta, et diligenter exsiccata. Deinde pone eam ante for-
nacem ferrarii super carbones, ita ut cum folles flaverint,
ventus partim interius partim superius procedat et non in-
ferius. Et circumpositis minutis carbonibus, aequaliter in-
pone cuprum, et superadde congeriem carbonum. Quod cum
diu sufflando fuerit liquefactum, discooperi et mox minutam
carbonum favillam super illud proice, et cum ligno gracili et
sicco quasi miscendo commove, videbisque statim plumbum
combustum ipsi favillae quasi gluten adhaerere. Quo ejecto
iterum carbones superpone, ut primo diu sufflans, rursumque
discooperi, et tunc fac ut ante fecisti. Quod tamdiu facies
donec plumbum omnino excoquendo eicias. Deinde infunde
super infusorium, quod ad hoc aptaveris, et sic probabis si
purum sit. Tene illud cum forcipe ita candens, prius quam
refrigeretur et percute grandi malleo super incudem fortiter,
et si frangitur aut finditur, denuo oportebit illud liquefieri
sicut prius. si vero sanum permanserit, refrigerabis in aqua,
et aliud eodem modo coques. Hoc cuprum vocatur torridum.
Ex hoc cupro quicquid facere volueris ductili opere, in imagi-
nibus, et bestiis et avibus, in turibulis et diversis vasis, in
limbis tabularum, in filis et catenis, ad deaurandum operari
poteris. Ex hoc cupro confice auricalcum cum adjectione
calaminae‚ eodem modo quo superius aes caldariorum composu-
isti. Quod cum quater aut quinquies recoxeris in vasculis
furno impositis, quicquid exinde in diversorum operum varie-
tate fuderis, optime deaurare poteris.

